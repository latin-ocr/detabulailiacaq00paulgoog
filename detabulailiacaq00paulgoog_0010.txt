Antiquissimis Graecorum temporibus ars poetica et
ars fingendi artissimis inter se connexae erant vinculis, si
igitur recte cognoveris quomodo ars fingendi secuta sit
poesin, fortasse fieri poterit, ut sculpturae picturaeque mo-
numenta ratione et via interpreteris in utilitatem historiae
litterarum; si intellexeris, quantam et qualem vim possi·
deat poesis, quod quidem attinet ad artes fingendi, tunc
profecto concludere poteris, quo iure et quo usque antiquis
imaginibus aut sculpturis uti nobis liceat ad litterarum
monumenta nostrae memoriae non iam prodita restituenda.

Neque enim artifices vetustiorum temporum carmina
poetarum quomodo apud nos fit operibus suis „illustrare“
conati aut servilem in modum sicuti nunc plerumque fieri
solet ipsa poetae verba semper secuti sunt, sed e poematis
antea conditis exempla trahere satis habuerunt. Fabu-
lae autem carminibus vel popularibus vel epicis tractatae
antiquissimis iam temporibus ingentem copiam suggesserunt
fingendi pingendique artibus, sed ita, ut posteriores sculp-
turae imaginesque e prima fabulae alicuius repraesentatione
certam quandam retinerent normam. Recentem deinde
mythologiae copiam suggessit ars lyrica, quae quantum
valuerit, Stesichorus praecipue Himeraeus docet, cuius
fabulas Aeschylus, Euripides, Theocritus, alii poetae se-
cuti sunt, nec minus sculptores, cuius rei Oarolus Robert ¹)
splendidissimum affert exemplum Actaeonem. Polygnotus

1) Bild u. Lied (Philol. Untcrs. Vl, Bcrl. 1881, p. 26,
l

 

