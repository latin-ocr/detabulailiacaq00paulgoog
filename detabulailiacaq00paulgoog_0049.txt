- 40-

quo motu est factum, ut vestimentum de superiore corporis
parte delaberetur, dextro genu in ara nixa sinistro pede
gradus arae attigit et os retorsit ad militem instantem,
qui eam crinibus de ara detrahere vult. Et hic miles et
Neoptolemus loricis, clipeis, galeis cristatis, gladiis armati
sunt. Neoptolemi post tergum etiam ingens fluitat paluda-
mentum. Priami subter pedes miles in tergum concidit
semianimis, cuius laeva clipeum tenet, dextra solo nititur3
animam autern videtur efflare. Quae altera in parte
arae humi iacet persona aFeodoro delineata est ut femina
peplo amicta; sed crura, femora, bracchia hominis plane
nudati manifesto cognoscuntur, ita ut rectius virum despo-
liatum quam feminam esse iudices — Ante dextrum tem-
plum a sculptore ἶερόν Ἀφροδίτης appellatum Menelaus sine
dubio Helenam a spectatore aversam et in genua prolapsam,
cui vestimentum delapsum est, gladio insequitur; attamen
Menelaus caput videtur retorquere atque cunctari plaga
letifera ferire uxorem, quae manu utraquae genu sinistrum
coniugis supplex corripuit. Gladium strictum recte delineavit ·
Schulzius, Feodorea imago manubrium solum oculis nostris
ostendit. — In parte huic zonae contraria miles caput mu·
lieris, quae ante fanum quoddam iuxta aram in genua
corruit, retorquet crinibus mucrone iugulaturus eam,
. quae sinistra manu viri bracchium corripuit, dextram*) aut
in caelum sustulit aut infanti circumdedit, qui dextro lateri
eius videtur adhaerere.

Sequentia lineae personae nonnullae ex inscriptionibus

nobis sunt notae, ita ut a laeva parte Aeneam [Αἰνήας]

cognoscamus lorica et paludamento amictum, cui a viro
quodam rapido cursu advolante in manus datur „levis
occultis conscia cistall) sacris“, quae aediculae formam

*l Rossbachius ipsa tabula inspecta templum ab ca tangi arbi·
tintus cst.

63) Tibull. l, 7, 48.

 

