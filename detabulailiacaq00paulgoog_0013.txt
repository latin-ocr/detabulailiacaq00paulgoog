„4-

chantem appellaverunt, ego autem Astyanactem cum Graeco
quodam viro esee existimaverim. Ne priores quidem tabulae
editores in ea plus videre potuisse, quam nunc nos, e
nostra imagine oum editionibus prioribus collata effici
videtur; sed loci dubii ab illis in delineationibus libere vel
etiam temere refecti sunt, ¹sicuti cum Henrico Hirzel iam
Ricardus Schoene est arbitra··tus⁵).

Ricardus Schoene eam nuper sententiam professus est,
tabulam nostram iliacam opus esse prorsus imperfectum,
neque adfinem perductum; si vero imaginem nostram solis
ope effectam diligenter perlustraverimus, fieri vix poterit, ut
illius in partes transeamus. Sed ipsum audiamus: „Fabrica-
torem“, inquit, „dispositionis causa omnes res quasi adumbrasse
tanturn atque rebus titulos adscripsisse, ut eas deinde commo·
dius posset persequi, neque vero insculpsisse eas accuratius.“
Qua in re errasse videtur vir doctissimus: Certo figuris exscul-'
ptis demum artifex titulos addere potuit in iis intervallis,
quae a figuris relicta erant, vel potius circum eas exstiterant,
nam aliter in exsculpendis figuris litterae inscriptionum
evanuissent rursus. Fragmentum deinde ipsum, quomodo
nobis conservatum est, altum est centesimas metri partes
XXV, latum XXX, ita ut fieri vix potuerit, ut artifex mi-
nutissimas illas formas scalpro vel cultro caelaret omnes,
haec altera causaest „imperfectarum rudiumque formarum,“
quas Schoenius conspexisse sibi videtur, etenim accuratior
picturae ars sculptoris artificio in auxilium venit: Opus
illud coloribus iniectum fuerit necesse est, quoniam
pictura deficiente opportunissimis tantum in condicionibus
quantum quidem ad collocationem tabulae atque lueis ad
incisionem pertinet, figurarum haud ita caelatarum oras
atque circumscriptiones internovisses expressarum in uni-

colore illa materia „palombino“⁶) dicta, quae quidem, qua

5) Archaeol. Zeitg. XXIV, p. 157. — 6) Iahn, l. l. p. 1., not. 1-2.

 

